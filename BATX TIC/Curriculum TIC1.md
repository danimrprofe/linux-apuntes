- [TIC 1](#tic-1)
  - [BLOC 1. LA SOCIETAT DE LA INFORMACIÓ I L’ORDINADOR](#bloc-1-la-societat-de-la-informaci%C3%B3-i-lordinador)
    - [Continguts](#continguts)
    - [Criteris d’avaluació / Estàndards d’aprenentatge avaluables](#criteris-davaluaci%C3%B3--est%C3%A0ndards-daprenentatge-avaluables)
  - [BLOC 2. ARQUITECTURA D’ORDINADORS](#bloc-2-arquitectura-dordinadors)
    - [Continguts](#continguts-1)
    - [Criteris d’avaluació / Estàndards d’aprenentatge avaluables](#criteris-davaluaci%C3%B3--est%C3%A0ndards-daprenentatge-avaluables-1)
  - [BLOC 3. PROGRAMARI PER A SISTEMES INFORMÀTICS](#bloc-3-programari-per-a-sistemes-inform%C3%A0tics)
      - [Continguts](#continguts-2)
      - [Criteris d’avaluació / Estàndards d’aprenentatge avaluables](#criteris-davaluaci%C3%B3--est%C3%A0ndards-daprenentatge-avaluables-2)
  - [BLOC 4. XARXES D’ORDINADORS](#bloc-4-xarxes-dordinadors)
    - [Continguts](#continguts-3)
    - [Criteris d’avaluació / Estàndards d’aprenentatge avaluables](#criteris-davaluaci%C3%B3--est%C3%A0ndards-daprenentatge-avaluables-3)
  - [BLOC 5. PROGRAMACIÓ](#bloc-5-programaci%C3%B3)
    - [Continguts](#continguts-4)
    - [Criteris d’avaluació / Estàndards d’aprenentatge avaluables](#criteris-davaluaci%C3%B3--est%C3%A0ndards-daprenentatge-avaluables-4)
- [TIC 2](#tic-2)
  - [BLOC 1. PROGRAMACIÓ](#bloc-1-programaci%C3%B3)
    - [Continguts](#continguts-5)
    - [Criteris d’avaluació / Estàndards d’aprenentatge avaluables](#criteris-davaluaci%C3%B3--est%C3%A0ndards-daprenentatge-avaluables-5)
  - [BLOC 2. PUBLICACIÓ I DIFUSIÓ DE CONTINGUTS](#bloc-2-publicaci%C3%B3-i-difusi%C3%B3-de-continguts)
    - [Continguts](#continguts-6)
    - [Criteris d’avaluació / Estàndards d’aprenentatge avaluables](#criteris-davaluaci%C3%B3--est%C3%A0ndards-daprenentatge-avaluables-6)
  - [BLOC 3. SEGURETAT](#bloc-3-seguretat)
    - [Continguts](#continguts-7)
    - [Criteris d’avaluació / Estàndards d’aprenentatge avaluables](#criteris-davaluaci%C3%B3--est%C3%A0ndards-daprenentatge-avaluables-7)

# TIC 1

## BLOC 1. LA SOCIETAT DE LA INFORMACIÓ I L’ORDINADOR

### Continguts

- El processament de dades i la informàtica.
- Evolució històrica de la informàtica.
- La societat de la informació. Tendències de futur.
- Noves professions derivades de l’ús dels ordinadors.

### Criteris d’avaluació / Estàndards d’aprenentatge avaluables

1. Analitzar i valorar les influències de les tecnologies de la informació i la comunicació en la transformació de la societat actual, tant en els àmbits d’adquisició del coneixement com en els de producció.

1.1. Descriu les diferències entre el que es considera societat de la informació i societat del coneixement.

1.2. Explica els nous sectors econòmics que han aparegut com a conseqüència de la generalització de les tecnologies de la informació i la comunicació.

## BLOC 2. ARQUITECTURA D’ORDINADORS

### Continguts

- Components del maquinari d’un ordinador.
- Memòries: tipus i característiques.
- Dispositius d’emmagatzematge.
- Principals components perifèrics d’un ordinador.
- Programari. Sistemes operatius i aplicacions d’escriptori.

### Criteris d’avaluació / Estàndards d’aprenentatge avaluables

1. Configurar ordinadors i equips informàtics, identificar els subsistemes que els componen, descriure’n les característiques i relacionar cada element amb les prestacions del conjunt.
1.1. Descriu les característiques dels subsistemes que componen un ordinador i n’identifica els principals paràmetres de funcionament.
1.2. Elabora esquemes d’interconnexió dels blocs funcionals d’un ordinador i descriu la contribució de cada un al funcionament integral del sistema.
1.3. Descriu dispositius d’emmagatzematge massiu utilitzats en sistemes d’ordinadors i en reconeix la importància en la custòdia de la informació.
1.4. Descriu els tipus de memòria emprades en ordinadors i analitza els paràmetres que les defineixen i la seva aportació al rendiment del conjunt.

2. Instal·lar i fer servir programari de propòsit general i d’aplicació i avaluar-ne les característiques i els entorns d’aplicació.
  - 2.1. Elabora un diagrama de l’estructura d’un sistema operatiu i relaciona cada una de les parts amb les funcions que fa.
  - 2.2. Instal·la sistemes operatius i programes d’aplicació per resoldre problemes en ordinadors personals seguint instruccions del fabricant.

## BLOC 3. PROGRAMARI PER A SISTEMES INFORMÀTICS

#### Continguts

- Aplicacions d’escriptori o web.
- Processador de textos. Creació d’informes.
- Creació de presentacions.
- Fulls de càlcul.
- Sistema gestor de base de dades.
- Aplicacions de disseny gràfic 2D i 3D.
- Aplicacions multimèdia.

#### Criteris d’avaluació / Estàndards d’aprenentatge avaluables

- 1. Utilitzar aplicacions informàtiques d’escriptori o web com a instruments de resolució de problemes específics.
- 1.1. Dissenya bases de dades senzilles i/o n’extreu informació fent consultes, formularis i informes.
- 1.2. Elabora informes de text que integrin text i imatges aplicant les possibilitats de les aplicacions i tenint en compte el destinatari.
- 1.3. Elabora presentacions que integrin text, imatges i elements multimèdia adequant el missatge al públic objectiu a qui està destinat.
- 1.4. Resol problemes que requereixin l’ús de fulls de càlcul i genera resultats textuals, numèrics i gràfics.
- 1.5. Dissenya elements gràfics en 2D i 3D per comunicar idees.
- 1.6. Fa petites pel·lícules integrant so, vídeo i imatges, emprant programes d’edició d’arxius multimèdia.

## BLOC 4. XARXES D’ORDINADORS

### Continguts

- Xarxes d’àrea local (LAN). Topologia d’una xarxa. Model OSI.
- Sistema de cablatge estructurat.
- Xarxes sense fil (Wi-Fi). Estàndard 802.11.
- Dispositius de connexió a una LAN. Característiques i funcions.
- Interconnexió de xarxes LAN-WAN.

### Criteris d’avaluació / Estàndards d’aprenentatge avaluables

1. Analitzar les principals topologies emprades en el disseny de xarxes d’ordinadors i relacionar-les amb l’àrea d’aplicació i amb les tecnologies emprades.
1.1. Dibuixa esquemes de configuració de petites xarxes locals seleccionant les tecnologies en funció de l’espai físic disponible.
1.2. Fa una anàlisi comparativa entre diferents tipus de cablatges utilitzats en xarxes de dades.
1.3. Fa una anàlisi comparativa entre tecnologia amb fil i sense fil, i indica possibles avantatges i inconvenients.
2. Analitzar la funció dels equips de connexió que permeten dur a terme configuracions de xarxes i la seva interconnexió amb xarxes d’àrea extensa.
2.1. Explica la funcionalitat dels diferents elements que permeten configurar xarxes de dades i n’indica els avantatges i els inconvenients principals.
3. Descriure els nivells del model OSI i relacionar-los amb les seves funcions en una xarxa informàtica.
3.1. Elabora un esquema de la manera com es fa la comunicació entre els nivells OSI de dos equips remots.

## BLOC 5. PROGRAMACIÓ

### Continguts

- Els llenguatges de programació.
- Algorísmia i codificació.
- Traçabilitat d’un algoritme.
- Estructures de control. Diagrames de flux.
- Codificació de programes senzills amb un llenguatge d’alt nivell.

### Criteris d’avaluació / Estàndards d’aprenentatge avaluables

1. Aplicar algoritmes a la resolució dels problemes més freqüents que es presenten en treballar amb estructures de dades.
1.1. Desenvolupa algoritmes que permetin resoldre problemes aritmètics senzills i elabora els diagrames de flux corresponents.
2. Analitzar i resoldre problemes de tractament d’informació dividint-los en subproblemes i definint algoritmes que els resolen.
2.1. Escriu programes que incloguin bucles de programació per solucionar problemes que impliqui la divisió del conjunt en parts més petites.
3. Analitzar l’estructura de programes informàtics, identificant i relacionant els elements propis del llenguatge de programació utilitzat.
3.1. Obté el resultat de seguir un petit programa escrit en un codi determinat, partint de determinades condicions.
4. Conèixer i comprendre la sintaxi i la semàntica de les construccions bàsiques d’un llenguatge de programació.
4.1. Defineix què s’entén per sintaxi d’un llenguatge de programació i proposa exemples concrets d’un llenguatge determinat.
5. Fer petits programes d’aplicació en un llenguatge de programació determinat i aplicar-los a la solució de problemes reals.
5.1. Fa programes d’aplicació senzills en un llenguatge determinat que solucionin problemes de la vida real.

# TIC 2

## BLOC 1. PROGRAMACIÓ

### Continguts

- Estructures d’emmagatzematge. Diferents tipus.
- Algorísmia i codificació.
- Estructures de control. Diagrames de flux.
- Codificació de programes amb un llenguatge d’alt nivell.
- Traçabilitat, depuració i optimització d’un codi de programació.

### Criteris d’avaluació / Estàndards d’aprenentatge avaluables

1. Descriure les estructures d’emmagatzemament i analitzar les característiques de cada una.
1.1. Explica les estructures d’emmagatzemament per a diferents aplicacions tenint en compte les seves característiques.
2. Conèixer i comprendre la sintaxi i la semàntica de les construccions d’un llenguatge de programació.
2.1. Elabora diagrames de flux de mitjana complexitat usant elements gràfics i interrelacionant-los entre si per donar resposta a problemes concrets.
3. Fer programes d’aplicació en un llenguatge de programació determinat i aplicar-los a la solució de problemes reals.
3.1. Elabora programes de mitjana complexitat, defineix el fluxograma corresponent i escriu el codi corresponent.
3.2. Descompon problemes de certa complexitat en problemes més petits susceptibles de ser programats com a parts separades.
4. Utilitzar entorns de programació per dissenyar programes que resolguin problemes concrets.
4.1. Elabora programes de mitjana complexitat emprant entorns de programació.
4.2. Obté el resultat de seguir un programa escrit en un codi determinat, partint de determinades condicions.
5. Depurar programes informàtics i optimitzant-los per aplicar-los.
5.1. Optimitza el codi d’un programa donat aplicant-hi procediments de depuració.

## BLOC 2. PUBLICACIÓ I DIFUSIÓ DE CONTINGUTS

### Continguts

- Publicació i difusió de continguts. Blogs.
- Disseny de pàgines web. El llenguatge HTML.
- Els gestors de continguts.
- Xarxes socials.
- Eines web 2.0. Treball col·laboratiu.

### Criteris d’avaluació / Estàndards d’aprenentatge avaluables

1. Utilitzar i descriure les característiques de les eines relacionades amb el web social identificant les funcions i les possibilitats que ofereixen les plataformes de treball col·laboratiu.
1.1. Dissenya pàgines web i blogs amb eines específiques i analitza les característiques fonamentals relacionades amb l’accessibilitat i l’ús d’aquestes i tenint en compte la funció a la qual estan destinades.
1.2. Explica les característiques rellevants del web 2.0 i els principis en què aquest es basa.
2. Elaborar i publicar continguts en el web integrant informació textual, gràfica i multimèdia tenint en compte a qui va dirigit i l’objectiu que es pretén aconseguir.
2.1. Elabora treballs emprant les possibilitats de col·laboració que permeten les tecnologies basades en el web 2.0.
3. Analitzar i utilitzar les possibilitats que ens ofereixen les tecnologies basades en el web 2.0 i successius desenvolupaments aplicant-les al desenvolupament de treballs col·laboratius.
3.1. Explica les característiques rellevants del web 2.0 i els principis en què aquest es basa.

## BLOC 3. SEGURETAT

### Continguts

- Introducció a la seguretat informàtica.
- Contra què ens hem de protegir?
- Seguretat activa i passiva.
- Les amenaces silencioses.
- Els programes que protegeixen el nostre ordinador.

### Criteris d’avaluació / Estàndards d’aprenentatge avaluables

1. Adoptar les conductes de seguretat activa i passiva que possibilitin la protecció de les dades i del propi individu en les interaccions a Internet i en la gestió de recursos i aplicacions locals.
1.1. Elabora un esquema de blocs amb els elements de protecció física davant atacs externs per a una petita xarxa considerant tant els elements de maquinari de protecció com les eines de programari que permeten protegir la informació.
2. Analitzar la importància que té assegurar la informació en la societat del coneixement i valorar les repercussions de tipus econòmic, social o personal.
2.1. Selecciona elements de protecció de programari per a Internet i els relaciona amb els possibles atacs.
2.2. Elabora un esquema de blocs amb els elements de protecció física davant atacs externs per a una petita xarxa considerant els elements de maquinari de protecció.
2.3. Classifica el codi maliciós per la capacitat de propagació, descriu les característiques de cada un i indica sobre quins elements actuen.
